## PIRANDELLO

Pirandello è l’unico scrittore italiano del novecento diventato famoso in tutto il mondo. Pirandello ha portato con sé alcuni dei caratteri fondamentali delle avanguardie all’interno della letteratura, ad esempio: il gusto del paradosso, l’ironia, l’umorismo.

Fra il 1904 ed il 1908 getta le basi di nuove strutture artistiche alla poetica dell’umorismo, grazie ad “Il fu Mattia Pascal” ed il saggio “Umorismo”.


## Formazione

La formazione di Pirandello è influenzata da molti fattori:

- **L’ambiente siciliano** che impatta sulla fisionomia psicologica, politica e sociale (tessuto folcloristico).
- **L’educazione al patriottismo ed al culto dei valori risorgimentali**.
- L’iscrizione all**’Università di Palermo** dove entra in contatto con un ceto intellettuale attraversato da **fermenti anarchici ed esigenze socialiste**, Pirandello nonostante la vena sovvertista, non accetta totalmente le soluzioni irrazionalistiche dei giovani, anzi per lui in tutti gli aspetti permane un elemento di **razionalità e moralità**.
- **Il rapporto con il padre**, vive questo rapporto dove la personalità brusca del padre e i vari fallimenti di Pirandello, come quello di lavorare nell’amministrazione delle miniere di zolfo, vive quindi questo **senso di inettitudine**.
- **L’ambiente romano dove incontra Capuana** e matura quindi una **vocazione letteraria**.
- Laurea (filologia romanza) e Relazione in Germania a **Bonn**.






## La coscienza della crisi

Tornato a Roma da Bonn **dedica la propria vita al Teatro ed alla letteratura**, inoltre comincia la sua carriera di professore universitario. Dopo la pubblicazione di varie novelle, incomincia un periodo di difficoltà per la sua vita, poiché lui si sposa sotto le pressioni della famiglia con Maria Antonietta Portulano, grazie alla sua dote potrà investire il denaro nella miniera del padre a rischio fallimento. Purtroppo un **allagamento** pesante colpirà la miniera e provocherà la perdita del capitale investito, egli venne colpito da un lato perché **la moglie viene colpita da una paralisi** che influisce anche sulla sua psicologia, inoltre privato dei guadagni del padre e con tre figli sulle spalle **Pirandello deve trovare una fonte di guadagno importante** e quindi si impegna nella scrittura di un romanzo pubblicato a puntate sulla “Nuova Antologia”, “**IL FU MATTIA PASCAL**”, inoltre intraprende varie collaborazioni con testate giornalistiche e lezioni private.

## Periodo della narrativa umoristica

Con “Il fu Mattia Pascal” inizia una svolta umoristica nella produzione letteraria di Pirandello, infatti egli si dedica alcuni anni a ciò e pubblica “**L’umorismo**”. Infatti in questo periodo elabora la poetica dell’umorismo e dà inizio a “**uno, nessuno e centomila**”.

## Teatro umoristico e successo internazionale

Pirandello riprende la produzione teatrale, dove fa uso continuo del **metateatro**, quando la situazione familiare diventa critica, infatti i figli sono in guerra e la moglie viene mandata da Pirandello in una clinica psichiatrica con conseguente sensi di colpa dello scrittore.

La stagione del successo di Pirandello inizia con l’opera teatrale “**Sei personaggi in cerca di autore**” inizialmente fischiata a Roma, ma apprezzata a Milano, la sua importanza lo porta a tenere un discorso per l’ottantesimo compleanno di Verga e ad avere **successo internazionale** a Londra e New York.

Inoltre egli riprende e riorganizza la produzione novellistica in un’opera nominata “novelle per un anno”.

Subito dopo il delitto Matteotti Pirandello **si iscrive al partito fascista** essendo un movimento rivoluzionario capace di rompere le **cristallizzazioni sociali**, inoltre il fascismo di Pirandello è **viscerale ed umorale e ricolmo di forti delusioni**. Grazie alla sua adesione otterrà finanziamenti da Mussolini utili per la sua produzione. Inoltre conosce **Marta Abba** una giovane alla quale si lega sentimentalmente in un misto tra innamorato e padre protettore, a causa di ciò scriverà vari drammi.

**Stagione del Surrealismo**

Nel 1926 viene pubblicato “uno, nessuno e centomila” da qui in avanti compare in Pirandello una tematica surrealista dove si valuta e privilegia la “**vita**” , vista come energia primitiva ad esempio inconscio **contro la forma**, ovvero norme e consuetudini. Inoltre si va a valutare positivamente **il mondo dei miti e dei simboli contro la realtà delle convenzioni razionali e sociali**.




## La cultura di Pirandello

La cultura di Pirandello è caratterizzata da:

- Forte influenza positivista, dalla quale egli deduce un **materialismo di fondo**. Pirandello inizia a mettere in discussione il postulato di fondo del positivismo.
- La coscienza della crisi del positivismo che porta gli autori ad interessarsi alla **psicologia e ai suoi fenomeni**.
- Influenza del Verismo che porta una **critica al Simbolismo ed all’estetismo**, infatti il pensiero estetico e la poesia danno vita ad una contraddizione che si risolve con l’elaborazione poetica **dell'umorismo**.
- La coscienza della crisi delle ideologie e dei valori culturali e morali della tradizione ottocentesca a causa della crisi intellettuale e morale della sua generazione affetta da **inanismo**(inutilità) che non porta alla nascita di nuovi valori.

Inoltre Pirandello inizia la carriera da poeta, ma non riscuote lo stesso successo della novellistica e del teatro.

## L’umorismo di Pirandello, vita e forma, maschere e personaggi

L’elaborazione della poetica umoristica avviene fra il 1904 ed il 1908, anno in cui esce il volume “**L’umorismo**”, ma le basi per una nuova poetica erano già nate dalla pubblicazione de “**Il fu Mattia Pascal**”.

L’umorismo pirandelliano non è solo poetica ma è anche l’espressione coerente del pensiero e della cultura del relativismo filosofico.

L’arte umoristica evidenzia continuamente **il contrasto tra “forma” e “vita” e tra “personaggio” e “persona”**. Infatti l’uomo ha bisogno di **autoinganni** che lo portino a credere che la vita abbia un senso e la organizza quindi secondo convenzioni che rafforzano tale illusione.

Gli autoinganni sociali ed individuali costituiscono la “forma”, essa è data dagli ideali che ci poniamo, dalle leggi civili. La forma ferma dunque la spinta anarchica e le pulsioni vitali, la “vita” è quindi fermentata dalla “forma”.

Il soggetto che è costretto a vivere nella “forma” si riduce ad essere una “**maschera**” o “**personaggio**” che recita la parte che la società esige da lui e che egli stesso si impone attraverso i propri ideali morali. Il “personaggio” ha due strade: **adeguarsi alla forma** o **vivere consapevolmente ed autoironicamente la scissione tra “forma” e “vita”**.  Nel primo caso il “personaggio” diventa solamente una "maschera", nel secondo invece diventa una “**maschera nuda**”, consapevole dolorosamente dei suoi autoinganni, più che vivere si guarda vivere. Si ha quindi un distacco riflessivo ed ironico ed è esso stesso ciò che **distingue l’umorismo dalla comicità**, infatti come detto dallo scrittore stesso la comicità nasce dal fatto semplice ed immediato “**avvertimento del contrario**”, avvertire, quindi con un sussulto irresistibile provocante la risata, una situazione o un individuo che sono il “contrario” di come dovrebbero essere. Mentre **l’umorismo è “il sentimento del contrario”** che nasce dalla riflessione, riflettendo sulle ragioni per cui una persona o una situazione sono il “contrario” di ciò che dovrebbero essere, al riso subentra un sentimento amaro della pietà.






## La differenza fra umorismo e comicità: l’esempio della vecchia imbellettata

In questo testo Pirandello spiega la differenze tra comicità ed umorismo utilizzando l’esempio della vecchia imbellettata, spiegando che vedere la vecchia tutta imbellettata a primo impatti scaturisce una risata e ciò rappresenta la comicità, mentre se sopraggiunge la riflessione del fatto che la donna sia imbellettata per coprire le rughe poiché il marito è invaghito di una giovane donna, si introduce l’umorismo passando quindi al **sentimento del contrario**.

## Il fu Mattia Pascal

Il romanzo Il fu Mattia Pascal è una delle opere di Luigi Pirandello più conosciute e amate dal pubblico, ed una delle più rilevanti dell'intera produzione dello scrittore siciliano. Scritto nel 1903, sovvenzionato dalla rivista Nuova Antologia, sulle cui pagine venne pubblicato a puntate l’anno successivo, il romanzo, come ci anticipa già il titolo stesso, ruota interamente attorno al tema, fondamentale in Pirandello, dell'identità individuale: quella di Mattia Pascal e del suo alter ego, Adriano Meis. Il romanzo, scritto in prima persona, è infatti il racconto da parte del protagonista della propria vita e delle vicende che l'hanno portato ad essere il "fu" di se stesso.

Dopo la morte del padre, che aveva fatto fortuna al gioco, la madre di Mattia, il protagonista, il quale ha pure un fratello di nome Roberto, sceglie di dare in gestione l’eredità del marito a Batta Malagna, amministratore poco onesto che deruba giorno per giorno la famiglia Pascal. I due giovani eredi, dal canto loro, sono troppo impegnati a divertirsi per occuparsi della gestione del patrimonio familiare. Mattia, inoltre, mette incinta la nipote del Malagna, e viene da questi obbligato a sposarla per rimediare all’offesa provocata. Impoverito dalla mala gestione dell'eredità paterna, il protagonista deve impiegarsi come bibliotecario e vivere con la moglie a casa della suocera, donna arcigna e che lo disistima profondamente. Non passa molto tempo che la vita matrimoniale diventa insopportabile e, dopo la perdita di entrambe le figlie che amplifica la frustrazione dei coniugi, Mattia decide di partire in direzione Montecarlo, per tentare di arricchirsi al gioco. Le sue speranze vengono esaudite: il protagonista vince una somma considerevole alla roulette. Si rimette così in viaggio verso il paese natio, tronfio della vittoria e deciso a riscattarsi. Durante il viaggio in treno, però, accade l’imprevedibile: Mattia legge sul giornale la cronaca di un suicidio avvenuto a Miragno, e scopre con enorme stupore di essere stato identificato nel cadavere dello sventurato, già in stato di putrefazione e quindi poco riconoscibile. Dopo un primo momento di totale smarrimento, Mattia decide di cogliere l’occasione per fuggire da quella vita poco entusiasmante che lo attende a casa.

Abbandonata l'identità di Mattia Pascal, cui si associa l'idea di fallimento esistenziale, il protagonista adotta il nuovo nome di Adriano Meis, convincendosi che liberarsi dalla figura sociale di Mattia (il nome, la famiglia, la vita usuale di tutti i giorni) sia il primo passo di una nuova vita. Dopo un periodo trascorso a vagare tra Italia e Germania, Adriano si stabilizza a Roma, dove prende in affitto una stanza dal signor Paleari. Qui però il protagonista si scontra coi limiti intrinseci di un’esistenza al di fuori delle convenzioni sociali: non possedendo documenti né un’identità riconosciuta, non può denunciare un torto che gli viene fatto - nello specifico, un furto - e, cosa ben più grave, non può sposare la figlia del padrone di casa, Adriana, di cui è nel frattempo s'è innamorato. Frustrato dalla sua condizione, decide di rinunciare anche all'identità di Adriano Meis, di cui inscena il suicidio (a pensarci bene, un altro atto di mistificazione e di mascheramento da parte del protagonista), e di riprendere la vecchia identità, facendo "risorgere" - per così dire - Mattia Pascal. Tornato a Miragno, Mattia trova però una situazione ben diversa da quella che aveva lasciato: sua moglie ha sposato un amico di vecchia data, Pomino: inoltre, i due hanno pure avuto una figlia. Mattia è dunque escluso anche da ciò che inizialmente, con l'episodio fortunato della roulette, aveva provato a fuggire e che ora vorrebbe recuperare in extremis. L'ordine sociale (rappresentato dalla famiglia e dal matrimonio, oltre che dal nome e dal cognome che ci identifica di fronte agli altri) isola definitivamente Mattia, che può solo riprendere il suo precedente impiego di bibliotecario, ritirandosi in una vita condannata al senso di estraneità dal mondo, la cui unica distrazione è la visita saltuaria alla propria tomba.

Con un puntuale tocco umoristico - assai coerente del resto con la poetica pirandelliana della maschera e la sua costante riflessione sul "doppio" che alberga nelle vite di tutti noi, come dimostrerà anche Uno, nessuno e centomila - a Mattia, che ha provato ad evadere dalle convenzioni sociali per assumere una nuova identità più felice, non resta che la constatazione, assai provvisoria e precaria, di essere nient'altro che il "fu Mattia Pascal". Sono tutti temi che costellano il romanzo, e che si concentrano, oltre che nelle due Premesse del romanzo, anche quando Anselmo Paleari esplicita a Mattia-Adriano (degente a letto, e provvisoriamente privato della vista dopo un'operazione all'occhio strabico...) la propria "lanterninosofia". E le basi "filosofiche" della concezione del mondo pirandelliana non si riflettono solo nelle vicende del romanzo, ma anche nelle scelte stilistiche e strutturali che lo contraddistinguono: Mattia è narratore in prima persona delle proprie vicende, e spesso il suo punto di vista sugli eventi è soggettivo e parziale, tanto da farci seriamente dubitare della sua attendibilità. E lo stile di questa autoanalisi, comune a molte altre opere dell'autore siciliano, mescola abilmente elementi teatrali e una sintassi vicina all'oralità, per restituire l'immagine della frantumazione dell'identità contemporanea.

